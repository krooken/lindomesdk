---
title: Om klubben
date: 2022-12-22 09:53:00
permalink: om-klubben
---

Lindome Sportdykarklubb (LSDK) är en ideell förening som har funnits sedan 1978. Idag har klubben ca 40 medlemmar i olika åldrar som sysslar med sport- och fridykning. Namnet till trots bedrivs verksamheten huvudsakligen i Göteborg med närområde, så om du är intresserad av dykning och bor i Göteborg så är detta klubben för dig.

Vår bas just nu är Aktiviteten i Mölndal där vi har en lokal med kompressor och dykutrustning. Tidigare har vi haft vårt förråd i Åbybadet, men nu väntar vi på att det nya badhuset skall byggas. När det är klart är planen att flytta dit igen och starta upp fridykarverksamheten igen.

Vår dykbåt Bella ligger vid en brygga i Fiskebäck i västra Göteborg, och med denna kör vi regelbundet dykutfärder i Göteborgs skärgård.

Välkommen till klubben!